# 2023 Analiza `mlxtend` biblioteke

Ovaj repozitorijum namenjen je za izradu samostalnog praktičnog seminarskog rada u okviru kursa Verifikacija softvera na master studijama Matematičkog fakulteta u Beogradu. Cilj rada je analizirati i verifikovati softverski projekat otvorenog koda, sa fokusom na identifikaciju potencijalnih grešaka i eventualno poboljšanje performansi koda.

**Autor:** Mladen Canović 1098/2020

## Opis Projekta
`mlxtend` (Machine Learning Library Extensions) je *Python* biblioteka koja pruža korisne alate za svakodnevne zadatke u oblasti *Data Science*-a. Ova biblioteka uključuje alate za izbor atributa, klasifikaciju, regresiju, obradu podataka, evaluaciju modela i vizualizaciju. Razvijena je kako bi proširila mogućnosti postojećih biblioteka za mašinsko učenje, poput [scikit-learn](https://scikit-learn.org)-a i sličnih. `mlxtend` nudi jednostavan i lako proširiv skup alata koji mogu olakšati rad kako istraživačima tako i ljudima u industriji.

### Autor Biblioteke

`mlxtend` biblioteku je kreirao i održava **Sebastian Raschka**, profesor statistike na Univerzitetu Wisconsin-Madison i autor nekoliko izuzetno dobro prihvaćenih knjiga o mašinskom učenju, uključujući "[Machine Learning with PyTorch and Scikit-Learn](https://www.amazon.com/Machine-Learning-PyTorch-Scikit-Learn-learning-ebook/dp/B09NW48MR1)" i "[Build a Large Language Model (From Scratch)](https://www.manning.com/books/build-a-large-language-model-from-scratch)" (trenutno u izradi, poglavlje po poglavlje). Raschka je prepoznat kao jedan od uticajnijih stručnjaka u oblasti *data science*-a i mašinskog učenja.

Više informacija o `mlxtend` biblioteci možete pronaći na [zvaničnoj GitHub stranici projekta](https://github.com/rasbt/mlxtend).

## Sadržaj

- [`ProjectAnalysisReport.md`](ProjectAnalysisReport.md) - Detaljan izveštaj o analizi projekta.
